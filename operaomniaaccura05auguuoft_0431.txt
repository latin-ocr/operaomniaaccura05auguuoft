DE GENEst An LITTERAM, Lis. vm. 405

dant a Deo factum, sicut alius nullus factus est, cur para-
disum nolunt ita factum credere, quemadmodum nunc
vident sylvas fieri?

IV. Ad eos quippe loquor, qui auctoritatem harum
Litterarum sequuntur: eorum enim quidam non proprie,
sed figurate paradisum intelligi volunt. Nam qui omnino
adversantur his Litteris, alias cum eis atque aliter egimus¹ :
quanquam et haec in hoc ipso opere nostro, quantum
valemus, ita defendamus ad litteram, ut qui non rationa-
biliter moti, propter animum pervicacem vel hebetem,
credere ista detrectant , nullam tamen inveniant ratio-
nem unde salsa esse convincant. Verum isti nostri qui
fidem habent his divinis Libris , et nolunt paradisum ad
proprietatem litterae intelligi, locum scilicet amoenissi-
mum fructuosis nemoribus opacatum, eumdemque mag-
num et magno fonte foecundum , cum videant nulla
humana opera tot ac tanta vireta sylvescere occulto opere
Dei, miror quemadmodum credunt ipsum hominem ita
factum, quemadmodum nunquam viderunt. Aut si et
ipse figurate intelligendus est, quis genuit Cai'n et Abel et
Seth? An et ipsi figurate tantum fuerunt, non etiam ho-
mines ex hominibus nati? De proximo ergo attendant
istam praesumptionem quo tendat , ct conentur nobiscum
cuncta primitus quae gesta narrantur in expressionem
proprietatis accipere. Quis enim eis postea non faveat in-
telligentibus quid ista etiam figurata significatione commo-
neant, sive ipsarum spiritalium naturarum vel affectio-
num, sive rerum etiam futurarum? Sanc si nullo modo
possent salva fide veritatis ea, quae corporaliter hic nomi-
nata sunt, corporaliter etiam accipi, quid aliud remaneret,
nisi ut ea potius figurate dicta intelligeremus, quam Scrip-
turam sanctam impic culparemus? Porro autem si non

¹ Lib. do Gen. contra Marich.

