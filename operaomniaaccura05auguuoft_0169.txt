DE GENEsx An ΜΤΤΕΜΜ, IMPEnFEC'rUs Lm. 155

Dii, sed unus est Deus, ideo intelligendum est postea
Scripturam singulariter intulisse, atque dixisse ι « Et
» fecit Deus hominem ad imaginem Dei ¹3 » ut non sic
accipiatur, tanquam Deus Pater ad imaginem Dei, hoc
est Filii sui ε alioquin quomodo verum est, quod dictum
est, « Ad imaginem nostram, » si ad Filii solius imagi-
nem factus est homo? Ac per hoc quia verum est quod
ait Deus: « Ad imaginem nostram3 ³> ita dictum est:
’ « Fecit Deus hominem ad imaginem Dei, » tanquam di-
ceretur, ad imaginem suam, quod est ipsa Trinitas.

LXII. Nonnulli autem putant ideo non repetitam simi-
litudinem, neque dictum: Et fecit Deus hominem ad
imaginem et similitudinem Dei, quia tunc tantummodo
ad imaginem factus est3 similitudo autem illi postea ser-
vabatur in resurrectione mortuorum : quasi possit esse
imago aliqua, in qua similitudo non sit. Si enim omnino
similis non est, procul dubio nec imago est. Verumtamen
ut non sola ratione id agere videamur, et auctoritas Ja-
cobi apostoli adhibenda est , qui cum de lingua hominis
loqueretur, ait: « In ipsa benedicimus Deum , et in ipsa
» maledicimus homines, qui ad similitudinem Dei facti
» sunt2. »

¹ Gen. ι, 27. — 2 Jac. ιιι, 9.

