608 s. AUGUSTINI Emscom

quasi regionem intellectualium vel intelligibilium subve-
hatur, ubi sine ulla corporis similitudine perspicua veritas
cernitur, nullis opinionum falsarum nebulis obfuscatur :
ibi virtutes animae non sunt operosae ac laboriosae. Neque
enim opere temperantiae libido frenatur, aut opere forti-
tudinis tolerantur adversa, aut opere justitiae iniqua pu—
niuntur, aut opere prudentiae mala devitantur. Una ibi
et tota virtus est amare quod videas ‚ et summa felleitas
habere quod amas. lbi enim beata vita in fonte suo bibitur,
inde aspergitur aliquid hic humanae vitae, ut in ten-
tationibus hujus saeculi, temperanter, fortiter, juste, pru-
denterque vivatur. Propter illud quippe adispiscendum ‚
ubi secura quies erit et ineffabilis visio veritatis, labor
suscipitur7 et continendi a voluptate, ct sustinendi adversi-
tates, et subveniendi indigentibus, et resistendi decipien-
tibus. Ibi videtur claritas Domini, non per visionem
significantem ‚ sive corporalem , sicut visa est in monte
Sina 1 ‚ sive spiritalem‚ sicut vidit lsaias2, vel Joannes in
Apocalypsi ³ : sed per speciem⁷ non per aenigmata‚ quan-
tum cam capere mens humana potest, secundum assu-
mentis Dei gratiam, ut os ad os loquatur ei , quem dignum
tali Deus cOlloquio feccrit3 non os corporis ‚ sed mentis ,
sicut intelligendum arbitror quod de Moyse scriptum
est4.

¹ Exod. xix, 18. — ² lsai. vr, 1. -·- 3 Apoc. ι, 10. ·- l. Num. xn, 3.

