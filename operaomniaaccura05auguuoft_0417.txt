DE GENESI AD LlTTERAM, Lm. vn. 391

tales lineas, quae per longum secari non queunt , quales
in corpore non posse inveniri nihilominus novit.

XXVIII. Nec ipsa sihi tale aliquid occurrit, cum se
nescire non possit, etiam quando se ut cognoscat inquirit.
Cum enim se quaerit, novit quod se quaerat, quod nosse
non posset, si se non nosset. Neque enim aliunde se quae-
rit, quam a se ipsa. Cum ergo quaerentem se novit, se
utique novit, et omne quod novit tota novit ι cum itaque
se quaerentem novit, tota se novit, ergo et totam se novit :
neque enim aliquid aliud, sed se ipsam tota novit. Quid
ergo adhuc se quaerit , si quaerentem se novit? Neque enim
si nesciret, se posset quaerentem se scire se z sed hoc in
praesenti, quod autem de se quaerit, quid antea fuerit,
vel quid futura sit quaerit. Desinat ergo nunc interim
suspicari se esse corpus; quia si aliquid tale esset, talem
se nosset, quae magis se novit quam coelum et terram, quae
per sui corporis oculos novit. ⁷

XXIX, Omitto dicere, quia illud ejus, quod etiam
pecora habere intelliguntur, vel coeli volatilia cum habi-
tacula sua seu nidos repetunt, quo capiuntur imagines
omnium rerum corporalium , nullo modo cuiquam cor-
pori simile est, et utique hoc potius corpori simile esse
deberet, ubi corporearum rerum similitudines continen-
tur. At si hoc corpus non est, quia certum est eas simi-
litudines corporum illic non solum memoriter detineri,
verumetiam innumerabiles pro arbitrio figurari, quanto
minus alia qualibet vi sua corpori esse anima similis
potest Ξ)

XXX. Si autem corpus esse dicunt alia qualibet notione
omne quod est, id est', omnem naturam atque substan-
Tiam, non quidem admittenda est ista locutio , ne non
inveniamus quo modo loquentes , ea ‚ quae corpora non
· sunt, a corporibus distinguamus z non tamen nimis est

