298 s. AUGUSTINI EPISCOPI

inferiore cognitione propter mane laudaret? Aut quomodo
praecedebat mane, ut in Verbo cognosceret quid esset
Deo postea faciendum, idipsum etiam consequenter ves-
pere cognitura, si prius et posterius nihil factum est, quia
simul omnia facta sunt? Imovero ct prius atque poste-
rius per sex dics qu'ae commemorata sunt facta sunt, et
simul omnia facta sunt : quia et haec Scriptura, quae per
memoratos dies narrat opera Dei, et illa quae simul eum
dicit fecisse onmia, verax est, et utraque una est, quia
uno Spiritu veritatis inspirante conscripta est.

LIV. Sed in his rebus, in quibus quid prius sit vel pos-
terius, intervalla temporum non demonstrant, quamvis
utrumque dici possit, id est, et simul, et prius, et poste-
rius, facilius tamen intelligitur quod dicitur simul, quam
quod prius atque posterius: velut cum solem intuemur
orientem, certe manifestum est, quod ad eum acies nostra
pervenire non posset, nisi transiret totum aeris coelique
spatium, quod inter nos et ipsum est: hoc autern cujus
longinquitati sit, quis aestimare sufficiat? Nec utique per-
veniret eadem acies vel radius oculorum nostrorum ad
transeundum a'e'rem, qui est super mare, nisi prius tran-
sisset eum, qui est super terram, in qualibet mediterranea
regione simus, ab eo loco ubi sumus usque ad littus ma-
ris. Deinde si ad eamdem lineam contuitus nostri adhuc
post mare terrae adJacent, eum quoque aerem , qui super
illas transmarinas terras est, transire acies nostra non po·—
test, nisi prius peracto spatio aeris illius, qui super mare
quod prius occurrit, extenditur. Faciamus jam post illas
transmarinas terras nonnisi Oceanum remanere, numquid
et aerem qui super Oceanum diffunditur, potest transire
acies nostra, nisi prius transierit quidquid a'e'ris citra
Oceanum supra terram est? Oceani autem magnitudo in-
comparabilis perhibetur, scd quantacumque sit, prius

