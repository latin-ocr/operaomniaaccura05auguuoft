DE GENEsi AD L11·'‡'ERAM‚ Lus. 111. 223
nino proprium singulis perhibent elementis, quod in altc-
rius elementi qualitatem nullo modo vertatur. Unde for-
tassis suo loco, si Dominus voluerit, diligentius disputabi-
mus: nunc autem quod ad praesentem sermonem attinet,
haec commemoranda existimavi, ut intelligamus servatum
esse ordinem rerum ‚ quo prius oportuit aquarum animalia
quam terrarum narrari creata.

V. Nec ullo modo arbitrandum est praetermissum esse
in hac Scriptura ullum mundi hujus clementum, cum
quatuor notissimis eum constare persuasum sit, quia vide-
tur hic coelum et aqua et terra commemorari, de a'e‘re au-
tem taceri. Consuetudo quippe nostrarum Scripturarum
est aut coeli et terrae nomine mundum appellare, aut in-
terdum addere et mare. Aer itaque vel ad coelum per-
tinere intelligitur, si qua sunt in ejus superioribus parti-
bus tranquillissima et pacatissima spatia3 vel ad terram
propter hunc turbulentum et caliginosum locum, qui hu-
mida exhalatione pinguescit, quamvis et ipse saepius coeli
nomine nuncupetur z ac per hoc non scriptum est: « Pro-
ducant aquae reptilia animarum vivarum, et: Producat a'e'r
volatilia volantia super terram: )› sed utrumque hoc ani-
mantium genus ex aquis productum esse narratur. Quid-
quid ergo aquarum sive labiliter undosum et fluidum
est, sive vaporaliter tenuatum atque suspensum, ut illud
reptilibus animarum vivarum, hoc volatilibus appareat
distributum, utrumque tamen humidae naturae deputa-
tul*-

