 

DE GENESI AD LITTERAM‚ Lm. 1. 183

bus eoaeterni sibi 'Verbi sui, ct quodam , ut ita dixerim ,
fotu pariter coaeterni sancti Spiritus sui. Nam et illud quod
per graecam et latinam linguam dictum est de Spiritu Dei,
quod superferebatur super aquas , secundum syrae linguae
intellectum, quae vicina est hebraeae, (nam hoc a quodam
docto Christian-o Syro fertur expositum), non superfereba-
tur, sed fovebat potius, intelligi perhibetur. Nec sicut fo-
ventur tumores aut vulnera in corpore aquis vel frigidis vel
calore congruo temperatis: sed sicut ova foventur ab aliti-
bus, ubi calor ille materni corporis etiam formandis ‘pullis
quodam modo adminiculatur, per quemdam in suo genere
dilectionis affectum. Non itaque per singulos dies istorum
operum divinorum tanquam temporales voces Dei carna-
liter cogitemus. Non enim ad hoc ipsa Dei Sapientia nostra
infirmitate suscepta venit ad colligendos sub alas suas
filios Jerusalem 1, quemadmodum gallina pullos suOS, ut
semper parvuli simus, sed ut malitia infantes, mente
pueri esse desinamus2.

XXXVII. Et in rebus obscuris atque a nostris oculis
remotissimis, si qua inde scripta etiam divina legerimus,
quae possint salva fide qua imbuimur, alias atque alias
parere sententias, in nullam earum nos praecipiti affir-
matione ita projiciamus , ut si forte diligentius discussa
veritas eam recte labefactaverit, corruamus : non pro sen-
tentia divinarum Scripturarum , sed pro nostra ita dimi-
cantes, ut eam velimus Scripturarum esse, quae nostra
est3 cum potius eam , quae Scripturarum est, nostram esse
velle debeamus.

¹ Matths xxm, 37. -- 2 1 Cor. x1v, 20.

