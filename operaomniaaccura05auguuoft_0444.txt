418 s. AUGUSTINI EPISCOPI

atque in ipso quoque gemina operatio providentiae repe-
ritur, partim naturalis , partim voluntaria. Naturalis qui-
dem per occultam Dei administrationem , qua ctiam lignis
et herbis dat incrementum 3 voluntaria vero , per Angelo-
rum opera ct hominum. Secundum illam primam coelestia
superius ordinari, inferiusque terrestria , luminaria side-
raque fulgere, diei noctisque vices agitari, aquis terram
fundatam interlui atque circumlui, aerem altius super-
fundi, arbusta et animalia concipi et nasci , erescere et

senescere, occidere, et quidquid aliud in rebus interiore ÷

naturalique motu geritur. In hac autem altera signa dari,
doceri et disci, agros coli, societates administrari, artes
exerceri, et quaeque alia sive in superna societate agun-
tur, sive in hac terrena atque mortali, ita ut bonis consu-
latur et per nescientes malos. Inque ipso homine eamdem
geminam providentiae vigere potentiam : primo erga cor-
pus naturalem, scilicet eo motu quo fit , quo crescit, quo
senescit, voluntariam vero, quo illi ad victum, vtegu- '3
mentum, curationemque consulitur. Similiter erga ani- .
mam naturaliter agitur ut vivat , ut sentiat, voluntarie
yero ut discat, ut consentiat.

XVIII. Sicut autem in arbore id agit agricultura forin-
secus, ut illud proficiat, quod geritur intrinsecus: sie in ζ
homine secundum corpus, ei quod intrinsecus agit na- ⁵
tura , seruit extrinsecus medicina. Itemque secundum ε
animam, ut natura beatificetur intrinsecus , doctrina mi—
nistratur extrinsecus. Quod autem ad arborem colendi ,
negligentia, hoc ad corpus medendi incuria , hoc ad ani- J
mam discendi segnitia. Et quod ad arborem humor inu- =
tilis, hoc ad eorpus victus exitiabilis, hoc ad animam
persuasio iniquitatis, Deus itaque super omnia, qui condidit v
omnia, et regit omnia, omnes naturas bonus creat, omnes

voluntates justus ordinat. Quid ergo abhorret a vero, si

 

