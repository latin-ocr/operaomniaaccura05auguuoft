1 18 s. AUGUSTINI prscom

jam dictum est ; «Fecit Deus eoelum et terram. » Sic ergo
accipiendum est z In principio fecit Deus coelum et terram,
haec. autem terra quam Deus fecit, invisibilis erat et
incomposita , donec ab eodem ipso discerneretur, et ex
confusione in rerum certo ordine constitueretur. An sic
melius intelligitur, ut in hac executione rursus eadem re-
rum materies commendaretur, quae superius coeli et terrae
nomine nuncupata est, ut iste sit sensus: In principio fecit
Deus coelum et terram , hoc autem quod coelum et terra
dictum est, terra erat invisibilis et incomposita, et tenebrae
super abyssum, id est, quod coelum et terra appellatum
est , materies erat confusa quaedam ‚ de qua mundus , qui
duabus maximis partibus , coelo scilicet et terra constat,
digestis elementis et accepta fornia fabricaretur. Quae
confusio materiae sic potuit insinuari populari intelligen-
tire, si diceretur terra invisibilis , et incomposita vel inor-
dinata vel imparata, et tenebrae super abyssum , id est,
super profunditatem vastissimam : quae rursus profunditas
ex eo fortasse nominata est, quia nullius intelligentia
propter ipsam informitatem penetrari potest.

XII. α Εῖ tenebrae erant super abyssum. » Utrum subter
abyssus erat et supra tenebrae, quasi jam loca distincta
essent? An quoniam materiae adhuc confusio exponitur,
quod etiam mig graece dicitur, ideo dictum est: « Tenebrae 3
» erant super abyssum, » quia lux non erat: quae si esset,
utique supra esset , quia esset eminentior, et ea quae sibi
subjecta erant, illuminaret? Et revera qui diligenter con-
siderat quid sint tenebrae , nihil aliud invenit quam lucis
absentiam. Ita igitur dictum est: « Tenebrae erant super
» abyssum », ac si dictum esset : Non erat lux super
abyssum. Quapropter haec materies quae consequenti ope-
ratione Dei, in rerum formas ordinata distinguitur, ap-
pellata est terra invisibilis et incomposita , et profunditas

