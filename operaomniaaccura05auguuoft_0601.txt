nn emim An LITTERAM9 Lm. ΧΠ. 569

pietas , et quaecumque ah'ae sunt, quas intelligendo atque
cogitando enumeramus , discernimus, definimus , non
utique intuentes lineamenta earum vel colores, aut quo-
modo sonent, aut quid oleant, aut quid in ore sapiant,
aut quid contrectantibus de calore seu frigore , mollitu-
dine seu duritia, lenitate seu asperitate renuntient, sed
alia quadam visione , alia luce , alia rerum evidentia , et
ea longe caeteris praestantiore atque certiore.

VII. Rursus igitur ad eadem ipsa Apostoli verba redea-
mus , et ea diligentius perscrutemur, hoc sine dubitatione
primitus constituto , multo magis atque incomparabiliter
amplius Apostolum scisse , quod de incorporea corpo-
reaque natura nos, ut sciamus utcumque, conamur. Si
ergo sciebat spiritalia percorpus , corporalia extra corpus
videri omnino non posse , cur non per ea ipsa quae vidit,
quomodo etiam potuerit videre, discrevit? Si enim certus
erat illa esse spiritalia, cur non consequenter extra corpus
ea se vidisse certus nihilominus erat? Si autem corporalia
esse noverat ‚ nonnisi per corpus videri potuisse cur non
etiam noverat? Unde ergo dubitat utrum in corpore an
extra corpus ea viderit , nisi forte ita etiam dubitat, utrum
illa corpora an similitudines corporum fuerint? Prius
itaque videamus quid sit in verborum istorum contextione
unde non dubitet, atque ita cum remanserit unde dubi-
tet, fortassis ex his de quibus non dubitat, quomodo etiam
illud dubitet apparebit.

VIII. « Scio, inquit, hominem in Christo ante annos
» quatuordecim , sivein corpore nescio, sive extra corpus
» nescio, Deus scit, raptum ejusmodi usque in tertium
γ» coelum¹. » Scit ergo ante annos quatuordecim in Christo
raptum hominem usque ad tertium coelum, hoc omnino non
dubitat, nec nos ergo dubitemus : sed utrum in corpore an

¹ 2 Cor. ιω, 2.

