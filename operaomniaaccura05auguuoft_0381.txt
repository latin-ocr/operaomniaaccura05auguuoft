DE αΕΝΕεΙ An LITTERAM, Lm. vi. 355

» te formarem in utero, novi te 1 ε » ut illud tantum pro-
prium habuerit Adam, quod non ex parentibus natus est,
sed factus ex terra3 eo tamen modo ut in hoc perficiendo,
et per aetates augendo hi temporum numeri compleren-
tur, quos naturae humani generis attributos videmus. An
potius hoc non est requirendum? Utrumlibet enim fecerit,
hoc {ecit quod Deum'et omnipotentem et sapientem posse
ac facere congruebat. Ita enim certas temporum leges
generibus qualitatibusque rerum in manifestum ex abdito
producendis attribuit, ut ejus voluntas sit super omnia.
Potentia quippe sua numeros creaturae dedit, non ipsam
potentiam eisdem numeris alligavit. Nam Spiritus ejus ita
faciendo mundo superierebatur ² , ut et sacto superfera-
tur, non ,corporalibus lociS, sed excellentia potestatis.

XXIV. Quis enim nescit aquam concretam terrae, cum
ad radices vitis venerit, duci in saginam ligni illius, atque
in eo sumere qualitatem, qua in uvam procedat paulatim
erumpentem ‚ atque in ea grandescente vinum fiat, matu-
rumque dulcescat, quod adhuc fervescat expressum, et
quadam vetustate firmatum ad usum bibendi utilius ju-
cundiusque perveniat PNum ideo Dominus lignum quaesivit
aut terram⁷ aut has temporum moras ‚ cum aquam miro
compendio convertit in vinum, et tale vinum quod ebrius
etiam conviva laudaret? Numquid adj utorio temporis eguit
conditor temporis? Nonne certis dierum numeris suo cui-
que generi accommodatis, omnis natura serpentium coa—
lescit, formatur, nascitur, roboratur? Num expectati sunt
hi dies, ut in draconem virga converteretur de manu
Moysi et Aaron? Nec ista cum fiunt ‚ contra naturam
fiunt, nisi nobis quibus aliter naturae cursus innotuit 3
non autem Deo, cui hoc est natura quod fecerit.

¹ Jer.17 5. — ² Gen. 1, 2. —- 3 Joan. n, 9. -ἑ 3 Exod. vu, 10.

