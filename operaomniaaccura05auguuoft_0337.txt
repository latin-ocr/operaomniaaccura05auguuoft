DE cennsr An LITTERAM, Lm. v. 311

-cam , natura herbarum atque lignorum. Sic enim terra ad
Dei verbum ea produxit antequam exorta essent, aeci-
piens omnes numeros eorum quos per tempora exereret
secundum suum genus. Deinde posteaquam haec velut
habitatio rerum condita est, quarto die luminaria et si-
dera creata sunt, ut prius pars mundi superior, rebus
quae intra mundum moventur visibilibus ornaretur. Quinto
aquarum natura , quia coelo aerique conjungitur, produxit
ad Dei verbum indigenas suos ‚ omnia scilicet natatilia et
volatilia, et haec potentialiter in numeris, qui per con-
gruos temporum motus exererentur. Sexto terrestria simi-
liter animalia, tanquam ex ultimo elemento mundi ultim33
nihilominus potentialiter, quorum numeros tempus postea
visibiliter explicaret.

XV. H'unc omnem ordinem creaturae ordinatae dies ille
cognovit , et per hanc cognitionem sexies quodam modo
praesentatus tanquam sex dies exhibuit , cum sit unus
³ dies , ea quae facta sunt, in Creatore primitus, et in ipsis
consequenter agnoscens , nec in ipsis remanens , sed eo-
rum etiam cognitionem posteriorem ad Dei referens di-
lectionem, vesperam et mane et meridiem in omnibus
praebuit3 non per moras temporum , sed propter ordinem
conditorum. Postremo quietis sui Creatoris, qua in se
requiescit ab omnibus operibus suis , notitiam repraesen-
tans, in qua non habet vesperam, benedici et sanctificari
ob hoc meruit. Unde ipsum septenarium nnmerum sancto
Spiritui quodam modo dedicatum, commendat Scriptura,
et novit Ecclesia.

XVI. Hic est ergo liber creaturae coeli et terrae , quia
in principio fecit Deus coelum et terram , secundum ma-
teriae quamdam , ut ita dicam , formabilitatem, quae con-
sequenter verbo ejus formanda fuerat, praecedens forma-
tionem suam , non ternpore, sed origine. Nam utique cum

