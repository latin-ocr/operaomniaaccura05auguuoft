DE GENEsi An ιΙΤΤΕιιΑΜ, IMPERFECTUS ΜΒ. 143

miliares sunt, quales mergi, et anates, et quaecumque
hujusmodi. Nam si de his tantum dixisset , non praeter-
mitteret alio loco de aliis avibus dicere , inter quas non-
nullae usque adeo ab aquis remotae sunt, ut ne bibant
quidem. Nisi forte istum aerem terris contiguum ‚ quoniam
se humidum etiam serenissimis noctibus rore testatur,
aquam vocavit, quia et in nubem cogitur. Nubes autem
aqua est ‚ quod omnes sentiunt, quibus contingit in mon-
tibus inter nubila, vel etiam in campis inter nebulas am-
bulare. In hoc quippe aere volare aves dicuntur. Nam in
illo sublimiore atque puriore, qui vere aer ab omnibus
appellatus‘est‚ nequeunt: non enim earum pondus tenui-
tate sua sustinet. In illo autem⁷ neque nubes concrescere
asseruntur, neque aliquid procellosum existere : quippe
ubi ventus adeo nullus est, ut in vertice Olympi montis ,
qui spatia hujus humidi aeris excedere dicitur, quaedam
litterae in pulvere solere fieri perhibeantur ‚ et post annum
integrae atque illaesae inveniri ab iis, qui solemniter me«
moratum montem ascendebant.

XLV. Quapropter non absurde existimari potest firma-
mentum coeli in divinis Scripturis usque ad haec spatia
vocari, ut et ille aer tranquillissimus et sincerissimus ad
firmamentum pertinere credatur. Hoc enim nomine fir-
marnenti⁷ ipsa tranquillitas et magna pars rerum ¹ signi-
ficari potest. Unde etiam illud diei pluribus locis in Psal-
mis existimo: « Et veritas tua usque ad nubes 2. » Nihil
est enim firmius et serenius veritate. Nubes autem sub ista
sincerissimi ae'ris regione concrescunt. Quanquam figurate
dictum accipiatur, ex his tamen rebus scriptum est, quae
habent ad haec quamdam similitudinem, ut corporea crea—
tura constantior et purior, quae a summitate coeli usque
ad nubes est ‚ veritatis figuram recte habere videatur, id

¹ Forte pax, vel puritas· - 2 Psal. xxxv, 6, et wi, 11.

