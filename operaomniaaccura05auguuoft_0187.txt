m: GENESI An LITTERAM‚ Lm. 1. 171

posituri sumus Deum ubi ei vespera fieret, cum ab ea
parte in aliam partem lux abscederet? Nam et in libro
qui appellatur Ecclesiastes, ita scriptum est: » Et oritur
n sol, et occidit sol-et in locum suum ducitur( 3): hoc est
» in eum locum unde ortus est. Sequitur enim, et dicit:
›> Ipse oriens illud vadit ad Austrum, et circuit ad aqui-
» lonem¹. » Australis ergo pars cum habet solem, nobis
dies est: cum autem ad Aquilonis partem circumiens pei·-
venit, nobis nox est3 non tamen in alia parte non est
dies, ubi praesentia solis est: nisi forte poeticis figmentis
cor inclinandum est, ut credamus solem mari se immer-
gere, atque inde lotum ex alia parte mane surgere. Quan-
quam si ita esset, abyssus ipsa praesentia solis illustrare-
tur, atque ibi esset dies. Posset enim et aquas illuminare,
quando ab eis non posset extingui. Sed hoc monstruosum
est suspicari. Quid quod etiam sol nondum erat?

XXII. Quapropter si spiritalis lux primo die facta est,
numquidnam occidit, ut ei succederet nox? Si autem cor-
poralis, quaenam illa lux est, quam post occasum solis

= videre non possumus? quia nec luna erat adhuc, nec ali-
ι quae stellae. Aut si semper in ea parte coeli est, in qua sol,

ut non sit solis lux, sed quasi comes ejus, eidem ita con-
juncta, ut discerni dignoscique non possit, ad eamdem
reditur difficultatem solvendae hujus quaestionis : quia et
ista lux eodem modo quo'sol, tanquam comes ejus, ab
occasu in ortum circumiens redit3 et est in alia parte
mundi, quo tempore pars ista in qua sumus, tenebrescit
in noctem. Ex quo cogit, quod absit, in una parte credere
Deum fuisse, quam partem lux ista desereret, ut posset
ei vespera fieri. An forte in ea parte lucem fecerat, in
qua facturus erat hominem3 et ideo cum ab ipsa parte

² lux discessisset, vespera facta dicitur, etiam cum in alia

¹ Eccli1,5.

