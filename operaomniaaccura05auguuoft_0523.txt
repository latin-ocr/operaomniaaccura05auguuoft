DE GENES1 AD Lu-TERAM, Lm. x. 491

carnem delectat ‚ tunc dicitur caro concupiscere adversus
spiritum, et spiritus adversus carnem.

XXI. Sic enim dicta est caro in eo quod secundum ipsam
facit anima, cum ait: «Caro concupiscit, quemadmodum
» dictum est , auris audit, et oculus Videt. » Quis enim
nescit, quod anima potius et per aurem audiat, et per
oculum videat? Ita loquimur, et cum dicimus : Manus
tua subvenit homini, cum aliquid porrecta manu datur,
quo cuiquam subveniatur. Quod si de ipso etiam fide-i
oculo, ad quem pertinet credere quac per carnem non vi-
dentur, dictum est : « Videbit omnis caro salutare Dei1 3
non> utique nisi de anima ‚ qua vivit caro , cum etiam per
ipsam carnem nostram Christum pie videre , id est ‚ for-
mam qua indutus est propter nos, non pertineat ad concu-
piscentiam, sed ad ministerium carnis ‚ ne forte aliquis ita
velit accipere quod dictum est z α Videbit omnis caro salu-
» tare Dei: »quanto congruentius dicitur caro concupis-

cere, quando anima non solum carni animalem vitam

praebet , verumetiam secundum ipsam carnem aliquid
concupiscit ι quod in potestate non est ne concupiscat ‚
quandiu inest peccatum in membris, id est, violenta quae--
dam carnis illecebra in corpore mortis hujus ‚ veniens (le
vindicta illius peccati, unde propaginem ducimus, se-
cundum quam omnes ante gratiam filii sunt irae 2. Contra
quod peccatum militant sub gratia constituti, non ut non
sit in eorum corpore ‚ quandiu ita mortale est, ut et mor-
tuum jure dicatur, sed ut non regnet. Non autem regnat,
cum desideriis ej us , id est ‚ his quae secundum carnem
contra spiritum concupiscuntur, non obeditur. Proinde
Apostolus numquid ait: Non sit peccatum in vestro mor-
tali corpore Ρ (sciebat quippe inesse peccati delectationem,
quam peccatum vocat, depravata scilicet ex prima trans—
¹ Luc. 111, 6. - 2 Ephes. 11, 3.

