DE GENESI An LITTERAM, Lm. ιν. 299

oportet ae'rem, qui supra est, transeat radii nostrorum
oculorum; et postea quidquid ultra est, tum demum ad
solem perveniant, quem videmus. Num igitur quia toties
hic diximus prius et postea, ideo non simul omnia uno
ictu transit noster obtutus? Si enim clausis oculis faciem
contra visuri solem ponamus, nonne mox ut eos aperue-
rimus, ibi potius aciem nostram nos invenisse, quam illuc
eam perduxisse putabimus, ita ut nec ipsi oculi prius aperti
fuisse videantur, quam illa quo intenderat pervenisse?
Et certe iste corporeae lucis est radius, emicans ex oculis
nostris, et tam longe posita tanta celeritate contingens,
ut aestimari compararique non possit. Nempe hic et illa
omnia tani ampla immensaque spatia simul uno ictu transiri
manifestum est, et quod prius posteriusque transeatur,
nihilominus certum est.

LV„ Merito resurrectionis nostrae celeritatem cum ex—
primere vellet Apostolus, in ictu oculi dixit fieri¹. Neque
enim aliquid in rerum corporearum motibus vel ictibus po-
test celerius inveniri. Quod si oculorum carnalium acies
celeritate tantum potest, quid mentis acies vel humanae,
quanto magis angelicae? Quid jam de ipsius summae Dei
Sapientiae celeritate dicatur, quae attingit ubique propter
suam munditiem, et nihil inquinatum in eam incurrit2?
In his ergo quae simul facta sunt, nemo videt quid prius
posteriusve fieri debuerit, nisi in illa Sapientia, per quam
facta sunt omnia per ordinem simul.

¹ 1 Cor. xv, 52. — ² Sap. vn, 24.

