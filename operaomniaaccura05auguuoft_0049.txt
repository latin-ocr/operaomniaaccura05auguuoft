m: DOCTRINA czinrsTiANA Lm. 111. 41

ratio est, si non de unaquaque civitate, sed de unaqua-
que provincia vel gente vel regno tale aliquid in divinis
reperiatur Eloquiis. Non solum enim , verbi gratia, de
Jerusalem, vel de aliqua gentium civitate, sive Tyro,
sive Babylonia, sive alia qualibet dicitur aliquid in Scrip—
turis sanctis, quod modum ejus excedat, et conveniat
potius omnihus gentibus : verumetiam de Judaea , de
AEgypto, de Assyria, et quacumque alia gente, in qua
sunt plurimae civitates, non tamen totus orbis, sed pars
ejus est, dicitur quod transeat ejus modum , et congruat
potius unIVerso , cujus haec pars est, vel sicut iste appel-
lat, generi ‚ cujus haec species est. Unde et in notitiam
vulgi verba ista venerunt , ut etiam idiotae intelligant quid
specialiter, quid generaliter in quocumque praecepto im-
periali sit constitutum. Fit hoc etiam de hominibus : sicut
ea quae de Salomone dicuntur, excedunt ejus modum , et
potius ad Christum vel Ecclesiam, cujus ille pars est,
relata clarescunt.

XLVIII. Nec species semper exceditur3 saepe enim ta-
lia dicuntur, quae vel ei quoque, vel ei fortasse tantum-
modo apertissime congruant z sed cum a specie transitur
ad genus, quasi adhuc de specie loquente Scriptura , ibi
vigilare debet lectoris intentio, ne quaerat in speeie, quod
in genere potest melius et certius invenire. Facile quippe
est illud quod ait propheta· Ezechiel: ι( Domus Israel ha-
» bitavit in terra, et polluerunt illam in via sua etin
» idolis suis et peccatis suis , secundum immunditiam
» menstruatae facta est via eorum ante faciem meam. Et
» effudi iram meam super eos , et dispersi illos inter na-
» tiones , et ventilavi eos in regiones 3 secundum vias eo-
» rum, et secundum peccata eorum judicavi eos¹. » F a-
cile est , inquam , hoc intelligere de illa domo Israel , de

¹ Ezech. xxxw, 17-19.

