DE animm An ΜΤΤΕΗΑΜ, Lus. xii. 605

ritalis. Corporalis enim sine spiritali esse non potest3 quan-
doquidem momento eodem, quo corpus sensu corporis
tangitur, fit etiam in animo tale aliquid , non quod hoc
sit, sed quod simile sit; quod si non fieret, nec sensus ille
esset, quo ea quae extrinsecus adjacent, sentiuntur. Neque
enim corpus sentit, sed anima per corpus , quo velut nun-
tio utitur ad formandum in se ipsa quod extrinsecus nun-
tiatur. Non potest itaque fieri visio corporalis, nisi etiam
spiritalis simul fiat ε sed non discernitur ‚ nisi cum fuerit
sensus ablatus a corpore, ut id quod per corpus videbatur,
inveniatur in spiritu. At vero spiritalis visio etiam sine
corporali fieri potest, cum absentium corporum similitu-
dines in spiritu apparent , et finguntur multae pro arbi-
trio, vel praeter arbitrium demonstrantur. Item spiritalis
visio indiget intellectuali ut dijudicetur , intellectualis au-
tem ista spiritali inferiore non indiget , ac per hoc spiritali
corporalis ‚ intellectuali autem utraque subjecta est. Cum
ergo legimus : « Spiritalis omnia judicat, ipse autem a
» nemine dijudicatur¹ : » non secundum spiritum, a quo
mens discernitur, sicut illud quod dictum est : α Orabo spi-
» ritu, orabo et mente2, » sed ex illa notione debemus aeci-
pere qua dictum est : « Renovaminiautem spiritu mentis
» vestrae ³. » J am enim supra docuimus alio modo et ipsam
mentem spiritum diei, secundum quam spiritalis omnia
dijudicat. Quapropter non absurde neque inconvenienter
arbitror spiritalem visionem inter intellectualem et corpo-
ralem tanquam medietatem quamdam obtinere. Puto enim
non incongruenter medium dici, quod corpus quidem non
est, sed simile est corporis , inter illud quod vere corpus
est, et illud quod nec corpus est, nec simile corporiS.

¹ 1 Cor. n, 15. — ² Id. xiv, 15. — 3 Ephes. iv, 23.

